<div dir="rtl"  markdown="1">

# راهنمای مهاجرت کاری به هلند

تبریک 🎉 درصورتی که در حال مطالعه این سند هستید، احتمالا یک پیشنهاد کاری با امکان جابه‌جایی به هلند دریافت کردید و اولین قدم را برداشتید. در ابتدا سعی خواهم کرد که به تعدادی از سوالات اولیه‌ای که ممکن است به ذهن اکثر دوستان برسد، پاسخ بدهم. در ادامه مطابق با زمان‌بندی و مراحلی که باید طی کنید به جزئیات می پردازم.

<div style='background-color:rgba(0,0,255,0.1);'>

🗒️ لازم نیست چیزی رو یادداشت کنید در انتهای این صفحه یه [چیت شیت کامل](#پیوست-تمام-مراحل-در-یک-جدول) برای انجام قدم به قدم کار‌ها هست.

</div>

## سوالات متداول

### **۱. شنیده‌ام که بخش زیادی از حقوق ماهانه در هلند باید در قالب مالیات به دولت پرداخت شود. در این صورت در پایان ماه چه کسری از حقوق را دریافت خواهم کرد؟**

در هلند همه افرادی که به هر نحو درآمدی دارند ملزم به پرداخت مالیات هستند. درصد مالیات پرداختی بر اساس میزان درآمد شما محاسبه می‌شود و برای همه یکسان نیست. افرادی که حقوق کمتری دریافت میکنند، درصد مالیات کمتری نیز می‌پردازند. این مالیات در هلند برای هزینه‌های عمومی مصرف شده که باعث افزایش کیفیت وسایل حمل و نقل عمومی و سایر موارد می‌شود. شما یک gross salary دارید که میزان حقوقی است که قبل از کسر مالیات محاسبه می‌شود و مستقیم در قرارداد شما ذکر شده. همچنین net salary مقدار مبلغ دریافتی شما پس از کسر مالیات خواهد بود. محاسبه میزان net salary می‌تواند پیچیده باشد. برای محاسبه سریع و راحت میتوانید از سایت [thetax.nl](https://thetax.nl/) استفاده کنید. همچنین می‌توانید در این سایت 30% Tax Ruling را نیز اعمال کنید.

### **۲. قانون Tax Ruling چیست و چگونه می‌توانم از آن استفاده کنم؟**

این قانون برای افرادی است که با برنامه مهاجرت کاری highly skilled برای اولین بار به هلند می‌آیند. این قانون به شما این اجازه را میدهد که برای مدت ۵ سال از پرداخت بخش قابل توجهی از مالیات معاف شوید. حداقل درآمد برای بهره مند شدن از این قانون مبلغ 39,467 یورو سالانه بدون احتساب tax-free allowance می‌باشد. همچنین شامل امتیازهای دیگری مانند تبدیل گواهینامه بدون نیاز به هیچ آزمون یا هزینه‌ای می‌شود. برای اطلاعات بیشتر می‌توانید [به صفحه](https://www.belastingdienst.nl/wps/wcm/connect/en/individuals/content/coming-to-work-in-the-netherlands-30-percent-facility) مراجعه کنید.

### **۳. من به همراه همسر/پارتنرم قصد مهاجرت را دارم. آیا در صورتی که همسرم/پارتنرم کار کند هم می‌تواند از این قانون بهره‌مند شود؟**

متاسفانه این قانون فقط شامل حال فرد اصلی است که با استفاده از برنامه highly skilled مهاجرت می‌کند. اگرچه همسر/پارتنر شما نمی‌تواند با این قانون، معاف از پرداخت بخشی از مالیاتش شود، اما از برخی امتیازها مانند تبدیل گواهینامه رانندگی بدون پرداخت هزینه می‌تواند استفاده کند.

### **۴. چه میزان ارز می‌توانم با خودم از ایران ببرم؟**

طبق قوانین ایران، هر نفر امکان خارج کردن ارز تا سقف ۵۰۰۰ یورو را دارد.

البته اگر ریسک کردید و بیشتر از این مبلغ را با خودتان بردید، توجه کنید که در صوتیکه جمع همه انواع پول‌هایی که همراهتان هست در هنگام ورود به اتحادیه اروپا بیشتر از [10 هزار یورو](https://www.belastingdienst.nl/wps/wcm/connect/bldcontenten/belastingdienst/individuals/abroad_and_customs/restricted_prohibited_import_export/10_000_or_more/filing_a_declaration) به ازای هر نفر است، ملزم به گزارش هستید. از گزارش کردن هم اصلا نترسید! اتفاقا چیز خوبی هست! بعد از عبور از اولین مرز اروپا (ممکن است مثلا از طریق المان وارد شوید)، یک خط قرمز گمرک است. می روید آنجا، می گویید من بیشتر از 10 هزار یورو دارم، [یک فرم می‌دهند](https://www.belastingdienst.nl/wps/wcm/connect/bldcontenten/belastingdienst/individuals/abroad_and_customs/restricted_prohibited_import_export/10_000_or_more/where_file_declaration_money)، پر می‌کنید، تمام. تا 30 40 هزار یورو معمولا خیلی سوال جواب آنچنانی نیست. در همین حد که مهاجرت کردم و مثلا سیستم بانکی ایران امکان حواله نداره و کارت اعتباری ندارم و … کفایت می‌کنه. اگر یک میلیون یورو هم بخواهید ببرید باز ممنوع نیست! ولی طبیعتا سوال جواب‌های بیشتری از شما خواهند کرد که به نوعی نشان دهید منشا این پول از کجا هست و یک وقت پول سیاه حاصل از تروریسم و مواد مخدر و .. نیست. توجه داشته باشید که اگر مثلا 9900 یورو دارید و مثلا 50 دلار و دو میلیون تومان، باز جمع اینها بالای ده هزار یورو هست! ریسک نکنید! از مزایای گزارش کردن این است که اگر همین را عینا ببرید بانک، بانک اگر چیزی بگوید، عینان همین برگه را نشان می‌هید، [دیگه حرفی نیست](https://www.formulare-bfinv.de/ffw/form/display.do?%24context=358E9BA5B83CBB21EFD2)!

### **۵. چه میزان طلا می توانم با خودم از ایران ببرم؟**

طبق قوانین ایران، هر نفر در مجموع می‌تواند تا سقف ۱۰۰ گرم طلای مصرفی با خود از ایران خارج کند. این به این معنی است که امکان خارج کردن سکه طلا و شمش وجود ندارد.

### **۶. آیا میتونم رمز ارز(cryptocurrency) با خودم ببرم؟**

بله، برای این کار نیاز به اکانت [نوبیتکس](https://nobitex.ir/) دارید، برای اینکه بتونید پول زیاد واریز کنید باید احراز هویت انجام بدید. زمانی که رسیدید هلند میتونید حساب [KuCoin](https://www.kucoin.com/) و [Gemini](https://www.gemini.com/) باز کنید(نیاز به احراز هویت دارید) و سپس مراحل زیر رو طی کنید:

1. واریز پول به نوبیتکس و خرید ارز Monero
2. انتقال Monero به KuCoin
3. تبدیل Monero به LiteCoin در سایت KuCoin
4. انتقال LiteCoin به Gemini و برداشت از اون به حساب بانکی

## بخش اول: ترجمه مدارک

اولین قدم ترجمه مدارک است. شرکت یا سازمان مهاجرت هلند (IND) ممکن است از شما مدارک بیشتری درخواست کنند اما حداقل مدارک مورد نیازی که می‌بایست ترجمه کنید به شرح زیر است:

-   شناسنامه
-   سند ازدواج ( در صورتی که ازدواج کردید) یا مدرکی که ثابت کند شما و شخص همراه شما پارتنر هستید (متاسفانه مدرک مورد نیاز را نمی‌دانم :( در صورتی که اطلاع دارید اضافه کنید ).
-   گواهینامه
-   مدارک تحصیلات دانشگاهی (ضروری نیست)

برای ترجمه مدارک بالا می‌توانید به دارالترجمه‌های رسمی مراجعه کنید. حتما از دارالترجمه بخواهید که ترجمه دارای مهر دادگستری و وزارت امور خارجه باشد.

⚠️ شناسنامه، گواهینامه و سند ازدواج  به همراه ترجمه رسمی آنها را همراه با خود می بایست به سفارت برده و همانجا درخواست Legalize شدن آنها را بدهید. برای اطلاعات بیشتر به [بخش سوم: دریافت ویزا](#بخش-سوم-دریافت-ویزا) مراجعه کنید.

تاییده‌ی مدارک دانشگاهی بسته به دانشگاهی که در آن تحصیل کردید ممکن است نیاز به ثبت و دریافت تایید از [سایت سامانه سجاد](https://portal.saorg.ir/) را داشته باشد. مدت زمان ترجمه و تایید توسط دادگستری و وزارت امور خارجه بنا به زمان متغیر است اما در سال ۱۴۰۰ یک الی دو هفته نیاز به زمان داشت.

# بخش دوم: اقدام برای درخواست اجازه کار توسط سازمان مهاجرت هلند (IND)

در این مرحله شرکت مدارک شما رو دریافت کرده و به همراه تعدادی فرم قانونی شامل اطلاعات شما از قبیل داشتن سوء سابقه و بیماری‌های خاص و همچنین کپی مدارک شناسایی شامل شناسنامه، پاسپورت، کارت ملی و در صورت وجود سند ازدواج یا پارتنرشیپ به اداره مهاجرت ارسال می‌کند. مدت زمان پاسخ دهی در این مرحله بنا به زمان و میزان درخواست‌ها می تواند متفاوت باشد، اما در سال ۱۴۰۱ این زمان یک ماه بود.

دقت کنین که پاسپورت شما می‌بایست دارای امضاء باشد. این امضاء را می‌توانید خودتان در صفحه اول در محل نوشته شده انجام دهید. امضاء شما باید با امضاء شما در دیگر مدارکی که برای IND میفرستید و امضاء می‌کنید مطابقت داشته باشد.

⚠️ حتما در این مرحله زمان ملاقات با IND را برای دریافت کارت اقامت خود در هلند انتخاب کنید. برای اطلاعات بیشتر به بخش [دریافت کارت اقامت](#۵-دریافت-کارت-اقامت) مراجعه کنید.

⚠️ حتما در این مرحله در صورت امکان، زمان ملاقات با شهرداری برای ثبت آدرس و دریافت BSN خود را در هلند انتخاب کنید. برای اطلاعات بیشتر به بخش [ثبت آدرس در شهرداری و دریافت BSN](#۶-ثبت-آدرس-در-شهرداری-و-دریافت-bsn) مراجعه کنید.

نکته سربازی: اگر سرباز هستید و پاسپورتتون مدت اعتبار کمی داره بهتره اونو قبل سفر تمدید کنید. برای این کار شما باید یه درخواست خروج از کشور بدید و بعد به پلیس +۱۰ با مدارک زیر مراجعه کنید و درخواست پاسپورت جدید بدید. این مطلب [نحوه درخواست](https://virgool.io/@sadeghii0511/%D8%AE%D8%B1%D9%88%D8%AC-%D8%A7%D8%B2-%DA%A9%D8%B4%D9%88%D8%B1-%D9%85%D8%B4%D9%85%D9%88%D9%84%DB%8C%D9%86-am7suvn6usyn) خروج از کشور رو توضیح داده.- شناسنامه و کارت ملی- درخواست خروج از کشور تأیید شده- پاسپورت فعلیمن به شخصه برای تمدید پاسپورت یه درخواست زیارتی الکی ثبت کردم چون برای وقت سفارت هم لازم بود تمدید کنم. اگر درخواست زیارتی ثبت کردید بعد از اینکه پاسپورت رو تمدید کردید توی بازه‌ی سفر به نظام وظیفه بروید و بگید که سفر نرفتید تا پولتون برگرده.

# بخش سوم: دریافت ویزا

تبریک می‌گم! اگه به این مرحله رسیدید این به این معنی است که شما اجازه کار از اداره مهاجرت هلند را دریافت کردید. حالا برای دریافت ویزا باید (فقط) از سفارت هلند در تهران [وقت بگیرید](https://www.vfsvisaonline.com/Netherlands-Global-Online-Appointment_Zone2/AppScheduling/AppWelcome.aspx?P=itfjUBdSE44q%2BnOPqZhld%2FqUJKKtoDf2%2BrAuCfMkyc4%3D). در صورتی که بیش از یک نفر هستید به ازای هر نفر می‌بایست یک وقت بگیرید. برای تعیین وقت سفارت می‌توانید به سایت سفارت مراجعه کنید و برای ویزای mvv درخواست وقت ملاقات بدید. در خیلی از مواقع سایت ممکن است مشکل داشته باشد و امکان ثبت درخواست وجود نداشته باشد برای همین می‌توانید به ادرس ایمیل [teh@minbuza.nl](mailto:teh@minbuza.nl) یک ایمیل بزنید، قرارداد و جواب IND را پیوست کرده و درخواست خودتان برای تعیین وقت ملاقات را ارسال کنید. صف سفارت میتواند بنا به زمان و میزان حجم درخواست ها در بازه‌های سال متفاوت باشد اما در خرداد ۱۴۰۱ از طریق سایت برای ۲.۵ ماه بعد امکان ثبت قرار ملاقات با سفارت وجود داشت. در صورتی که دلیل قانع کننده‌ای داشته باشید می‌توانید از طریق ایمیل درخواست قرار ملاقات فوری بدهید.

در زمان مراجعه به سفارت تمامی مدارک خود را همراه خود ببرید. این مدارک شامل پاسپورت، شناسنامه، کارت ملی، سند ازدواج/پارتنرشیپ، گواهینامه، عکس جدید مطابق با [قوانین](https://www.government.nl/topics/identification-documents/documents/leaflets/2015/01/21/photomatrix-guidelines-2007) و MVV issue و قرارداد کاری می‌باشد. همچنین دقت کنین که برای Legalize کردن مدارک ترجمه شده‌ی خود در همان روز در سفارت باید اقدام کنید. برای Legalize **هر** مدرک باید مبلغ ۲۵ یورو به صورت نقدی همراه داشته باشید. امکان پذیرش مبلغ به صورت ریالی و یا با کارت بانکی وجود ندارد.

مدت زمان صدور ویزا از زمان تحویل مدارک به سفارت ممکن است بسته به زمان تغییر کند اما در خرداد ۱۴۰۱ این زمان بین یک تا دو روزی کاری بود. همچنین Legalize مدارک را می‌توانید در زمان تحویل گذرنامه به همراه برچسب ویزا تحویل بگیرید.

پس از دریافت ویزا شما به مدت ۹۰ روز فرصت خواهید داشت تا وارد خاک هلند شوید. در صورتی که مدت تعیین شده را رد کنین دوباره باید پروسه را تکرار کنید.

# بخش چهارم: آمادگی برای پرواز به هلند

بنا به شرایط قرارداد با شرکتتان میتوانید بخشی یا بخش‌هایی از موارد زیر را رد کنید.

## ۱. محل سکونت موقت

در این مرحله نیاز دارید محلی را بطور موقت اجاره کنید تا زمان کافی‌ای برای پیدا کردن ‌خانه‌ای مناسب برای اجاره را داشته باشید. در صورتی که در ریلوکیشن پکیج شامل پیدا کردن خانه نیست، پیشنهاد میکنم وقت خودتان را برای پیدا کردن خانه از ایران تلف نکنین. با توجه به شرایط بازار و مشکل کمبود خانه، احتمال پیدا کردن خانه از ایران بسیار پایین است. در عوض از این فرصت برای پیدا کردن محل زندگی موقت با هزینه مناسب استفاده کنید.

هزینه محل زندگی موقت می‌تواند بسیار گران باشد. مثلا اجاره یه خانه معمولی برای مدت یک ماه تا ۱۰٫۰۰۰ یورو در ماه نیز در شهر لاهه و در آگوست ۲۰۲۲ نیز وجود داشت. معمولا هزینه‌ی انرژی (شامل آب، برق، گاز) و اینترنت برعهده‌ی اجاره دهنده‌ی محل زندگی موقت است اما این موضوع می‌تواند بسته به شرایط ارائه شده متفاوت باشد. هر چقدر زودتر و از قبل تر (حداقل یک ماه) محل زندگی موقت خود را رزرو کنید، هزینه‌ی شما به شدت کمتر و شانس شما برای گزینه‌های بهتر بسیار بالاتر است. در هلند به طور کلی حوالی ماه آگوست و قبل تعطیلات کریسمس مردم برای تفریح به شهر و یا کشور دیگری می‌روند که باعث افزایش هزینه و کمتر شدن شانس شما برای پیدا کردن محل زندگی موقت است. پس بهتر است از قبل زمان مهاجرت خود را به گونه ای تنظیم کنید که با زمان تعطیلات تطابق نداشته باشد.

در انتخاب محل زندگی موقت، اگر شرکت در یکی از چهار شهر بزرگ (آمستردام، لاهه، روتردام، اوترخت) و یا شهرهای محصور بین این چهار شهر بزرگ قرار دارد، با توجه به سیستم حمل و نقل عمومی مناسب هلند بهتر است کل محدوده محصور بین این چهار شهر بزرگ را مدنظر قرار بدید. البته بهتر است محل زندگی موقت به شهر محل شرکت و شهری بیشتر دوست دارید در آن به دنبال خانه بگردید نزدیک تر باشد چرا که هزینه حمل نقل حتی با استفاده از وسایل نقلیه‌ی عمومی می‌تواند قابل توجه باشد.

۱.ج. رزرو هتل‌های ارزان قیمت

برای رزرو هتل ارزان قیمت می‌توانید کلید واژه‌های IBIS یا Budget hotels را در گوگل سرچ کنید و مستقیما از گوگل هزینه اقامت یک ماهه را چک کنید. قیمت این هتل ها در جولای ۲۰۲۲ از شبی ۶۹ یورو شروع می‌شد که برای یک ماه معادل ۲۰۷۰ یورو می‌شود. در نظر بگیرید که وعده غذایی شما در این هتل ها با خود شماست و در بعضی از آنها فقط صبحانه به صورت مجانی سرو می‌شود. اگر وعده‌های غذایی گرم را بخواهید از رستوران سفارش بدید به طور میانگین هر وعده غذایی ۱۰ یورو برای شما هزینه خواهد داشت که در مقابل غذایی که می‌توانید خودتان بپزید بسیار گران است.

برای رزرو این هتل‌ها می‌توانید از سایت [booking](http://booking.com) استفاده کنید که نیاز است یک کارت بانکی خارجی داشته باشید و یا از شرکت‌های واسطه مثل ایرانیکارت و یا شریف ویزا کمک بگیرید. امکان رزرو بعضی از این هتل‌ها از علی بابا هم وجود دارد.

<div style='background-color:rgba(0,0,255,0.1);'>
🤩 برای رزرو هتل از [booking.com](http://booking.com) میتونید از اپ [YourCampus](https://www.notion.so/Benefits-Perks-839ee4012f6c4ab69be82ae58d56bc3e) استفاده کنید که هزینه رو کمتر کنه.
اپ YourCampus توی [Perks and Benefits](https://www.notion.so/Benefits-Perks-839ee4012f6c4ab69be82ae58d56bc3e) دیتاشف هست.
</div>

در زیر لیستی از گزینه‌های مناسب برای گرفتن محل موقت برای زندگی آمده است:

-   هتل‌های IBIS یا budget hotels: این هتل‌ها، هتل‌های ارزان قیمتی است که میتوانید برای اقامت موقت استفاده کنید. در جولای ۲۰۲۲، مبلغ این هتل‌ها از شبی ۶۹ یورو شروع می‌شد اما بنا به زمان و شرایط ممکن است این مقدار تغییر کند.
-   سایت [housinganywhere.com](https://housinganywhere.com/): این سایت به صاحب خانه‌ها در کشور‌های مختلف این امکان را میدهد تا خانه‌هایشان را از طریق این سایت برای اجاره موقت به اجاره بگذارند. هزینه یک خانه studio (خانه کوچکی در حد ۲۰ تا ۴۰ متر که هیچ اتاق خوابی نداشته و آشپزخانه، محل خواب و نشیمن آن در اتاق اصلی است) در جولای ۲۰۲۲ در شهر لاهه (Den Haag) از ۲۸۰۰ یورو در ماه شروع می‌شد.
-   سایت [AirBnB](https://airbnb.com/): این سایت نیز مشابه سایت قبلی است با این تفاوت که علاوه بر امکان اجاره خانه، اجاره اتاق نیز وجود دارد که هزینه‌ی آن به مراتب کمتر است. اجاره خانه در AirBnB از مبلغ ماهی ۲۸۰۰ یورو شروع می‌شود و تا ۱۰۰۰۰ یورو در ماه نیز وجود دارد. اما در صورت جستوجوی زیاد امکان پیدا کردن خانه‌ای تا قیمت ۱۵۰۰ یورو نیز وجود دارد. اجاره اتاق میتوان با هزینه‌ی کمتری نیز امکان پذیر باشد، اما باید توجه داشته باشید که در این شرایط شما فقط یک اتاق خصوصی دارید و سرویس بهداشتی و حمام مشترک است. فضاهای آشپزخانه و نشیمن نیز در صورت وجود، مشترک با دیگر اتاق‌ها می‌باشد که می‌تواند مناسب نباشد.

## ۲. خرید بلیط هواپیما

پس از رزرو و ثبت محل اقامت موقت خود می‌توانید برای خرید بلیط اقدام کنید. در حال حاضر (آگوست ۲۰۲۲) پرواز مستقیمی از ایران به هلند وجود ندارد. برای پرواز به هلند می‌توانید از یکی از شرکت‌های هواپیمایی ترکیش، قطر و یا امارات استفاده کنید. دقت کنید که با توجه به موقعیت جغرافیایی کشور‌های صاحب امتیاز ایرلاین‌ها و یک توقف در کشور صاحب ایرلاین ممکن است طول پرواز شما از زمان تقریبی ۸ ساعت (ترکیش) تا ۱۲ ساعت (امارات) متغیر باشد. هر چه زودتر برای خرید بلیط خود اقدام کنید، امکان بهره مندی از ایرلاین با طول پرواز کمتر برای شما بیشتر است.

میزان بار قابل حمل بنا به بلیط، زمان پرواز و ایرلاین میتواند از صفر کیلو تا ۴۰ کیلو متفاوت باشد. همچنین وزن مجاز برای بار به این معنی نیست که میتوانید آن را در هر تعداد چمدان تقسیم کنید. تعداد چمدان مجاز را نیز باید در زمان خرید بلیط مدنظر قرار دهید. برای پیدا کردن بلیط می‌توانید از دو سایت [www.alibaba.ir](http://www.alibaba.ir/) و [www.flytoday.ir](http://www.flytoday.ir/) استفاده کنید.

در صورتی که چمدان شما حجم اضافی ندارد ولی وزن آن هنوز از وزن مجاز پایین تر بود میتوانید از کیسه‌های وکیوم برای کم کردن حجم لباس ها استفاده کنید. برای نمونه [این لینک](https://www.digikala.com/product/dkp-693730/%DA%A9%DB%8C%D8%B3%D9%87-%D9%88%DA%A9%DB%8C%D9%88%D9%85-%DA%A9%D8%AF-5-%D8%B3%D8%A7%DB%8C%D8%B2-80x60-%D8%B3%D8%A7%D9%86%D8%AA%DB%8C-%D9%85%D8%AA%D8%B1/) را در دیجی کالا چک کنید.

بهترین زمان برای فاصله بین دو پرواز ۲ ساعت می‌باشد. در صورتی که مدت زمان کمتری را انتخاب کنید ممکن است پرواز را از دست بدهید. همچنین در صورت زیاد بودن فاصله بین دو پرواز ممکن است به ویزای کشور ترانزیت نیاز داشته باشید.

ممکن است در یک روز چندین زمان پرواز وجود داشته باشد. بهتر است پرواز قبل از ساعت ۵ عصر در فروگاه بشیند. در اینصورت فرصت کافی برای حمل و نقل و درصورت نیاز خرید کوچک یا صرف یک شام را دارید.

## ۳. رسیدن تا محل اقامت موقت/دائم

به احتمال بالا فرودگاه شما در هلند فرودگاه اسخیپول (Amsterdam Airport Schiphol) است. پس از نشستن هواپیما بلافاصله میتوانید به اینترنت فرودگاه متصل شوید. ایترنت فرودگاه مجانی بوده و نیازی به ساخت اکانت یا وارد کردن اطلاعات پرواز ندارد.

با دنبال کردن تابلو‌ها میتوانید به قسمت پاسپورت چک برسید. هلند جزو کشورهایی است که تقریبا تمامی ساکنین ان میتوانند به خوبی به انگلیسی صحبت کنند، لذا در فرودگاه تمامی کارکنان میتوانند به انگلیسی صحبت کنند. مسول پاسپورت چک ممکن است از شما سوالاتی در مورد مدت زمان اقامت بپرسد که میتوانید مطابق با قرارداد خود پاسخ دهید.

پس از قسمت پاسپورت چک، به قسمت تحویل گرفتن چمدان ها میرسید. در صورتی که چمدان یا بار شما نرسیده بود و موفق به پیدا کردن ان نشدید حتما قبل از خروج از فرودگاه موضوع را به مسول مربوطه اعلام کنید.

برای رسیدن به مقصد نهایی باید یکی از روش‌های زیر را مدنظر داشته باشید:

-   هماهنگی با شرکت
-   استفاده از قطار و ترام: در هلند برای مسیر‌های برون شهری از قطار و برای مسیر‌های درون شهری از ترام یا اتوبوس استفاده می‌شود. تقریبا از هر جایی به جای دیگر می توان با یکی از این وسایل نقلی سفر کید. برای استفاده از این وسایل می‌بایست یا بلیط تهیه کنید که هزینه آن بیشتر است یا از ov-chipkaart که هزینه‌ی آن کمتر است. در رابطه با ov-chipkaart که کارت حمل نقل در هلند است جلوتر توضیح خواهم داد. همچنین با استفاده از اپلیکیشن 9292 که در لیست اپلیکیشن‌ها است، می توانید هزینه دقیق سفر با این کارت ها را از فرودگاه تا مقصد نهایی خود محاسبه کنید.
-   استفاده از تاکسی و اوبر (Uber)میتونید برای استفاده از اوبر ازbenfit های DataChef استفاده کنید. وارد اپ

<div style='background-color:rgba(0,0,255,0.1);'>

🤩 برای گرفتن Uber از اپ [YourCampus](https://www.notion.so/Benefits-Perks-839ee4012f6c4ab69be82ae58d56bc3e) استفاده کنید و یک voucher بگیرید که لازم نباشه هزینه‌ای پرداخت کنید.
اپ YourCampus توی [Perks and Benefits](https://www.notion.so/Benefits-Perks-839ee4012f6c4ab69be82ae58d56bc3e) دیتاشف هست.

</div>

۴. سربازی

اگر هنوز سربازی نرفتید، باید از معافیت تحصیلی استفاده کنید برای درخواست اجازه‌ی خروج از کشور.  نحوه درخواست خروج رو میتونید از [اینجا](https://virgool.io/@sadeghii0511/%D8%AE%D8%B1%D9%88%D8%AC-%D8%A7%D8%B2-%DA%A9%D8%B4%D9%88%D8%B1-%D9%85%D8%B4%D9%85%D9%88%D9%84%DB%8C%D9%86-am7suvn6usyn) ببینید.

در صورتی که شما معافیت تحصیلی دارید و در یکسال فرجه‌اید(درس تموم شده) میشه اجازه خروج گرفت و نیازی به تأیید دانشگاه نیست. برای این کار لازمه:

-   فارغ التحصیلی رو تموم کرده باشید و تمام کارای سیستمی توی دانشگاه تموم شده باشه
-   از دانشگاه نامه ابطال معافیت رو بگیرید و حضوری برید نظام وظیفه(۸ صبح برید که کار ۱۰ دقیقه‌ای انجام بشه).
-   بعد از چند روز اس ام اس میگیرید که معافیت ابطال شد و توی سایت هم همین رو میتونید ببینید

وقتی اینارو داشتید میتونید درخواست خروج ثبت کنید و بدون تأیید دانشگاه نظام وظیفه اجازه رو میده.

درباره‌ی مقصد مجوز خروج: شما میتونید مجوز رو برای هلند بگیرید مشکلی هم نداره ولی ازونجایی که قانون واضحی برای این موضوع نیست ممکنه نگران باشید که با ویزای کاری میشه خارج شد یا نه. جواب این بله است من افرادی رو دیدم که خارج شدن همینطور.

بنظرم اگر نگرانی این رو دارید که نزارن از مرز رد بشید میتونید خیال خودتونو راحت کنید و درخواست خروج رو به ترکیه بزنید. اینطوری توی مرز که خارج میشید اگر هم چیزی گفتن(از من فقط پرسید کجا میری گفتم ترکیه) میشه گفت که دارم میرم ترکیه.برای اینکه مقصد رو ترکیه بزنید بلیط رو دوتا بگیرید یکی از ایران به ترکیه و یکی از ترکیه به آمستردام(دوتا بلیط پیدا کنید توی یک روز و با فاصله مناسب ۴ ۵ ساعت). بلیط برگشت هم [برای احتیاط](https://www.indietraveller.co/travelling-on-one-way-tickets/) بگیرید.

# مرحله پنجم: زندگی در هلند

## ۱. پیدا کردن خانه برای زندگی دائم

این مرحله در حقیقت باید به موازات مراحل دیگر پس از رسیدن به هلند صورت بگیرد. در حال حاضر (۲۰۲۲) هلند با بحران به شدت با بحران کمبود خانه‌ مواجه است. این کمبود خانه باعث شده که پیدا کردن خانه‌ای مناسب در هلند بسیار پروسه‌ی سختی باشد و رقابت برای اجاره خانه بسیار زیاد است. در ماه می ۲۰۲۲ یک خانه مبله با قیمت مناسب در محله نزدیک به مرکز شهر (مرکز شهر‌ها معمولا منطقه‌ی خوبی حساب می‌شوند، چون بهترین دسترسی را به امکانات رفاهی و تفریحی از جمله کافه و رستوران‌ها و پاساژها دارند) بیش از ۴۰ متقاضی داشت. برای پیدا کردن خانه در هلند می‌توانید از دو طریق به شرح زیر اقدام کنید:

-   املاک‌هایی(makelaar) که خدمات expat location در ازای دریافت یک ماه اجاره خانه انجام میدهند و برای شما خانه پیدا میکنند. دقت کنید که طبق قانون هلند املاکی‌ها فقط حق دارند با یک طرف معامله یعنی یا با مستاجر(tenant) و یا با صاحب خانه (landlord) قرارداد خدمات داشته باشند.
-   استفاده از وبسایت‌های عمومی مانند [funda](https://www.funda.nl/) یا وبسایت خود املاکی‌ها که زیر لیستی از برخی از آنها آمده است:
    -   [pararius](http://pararius.com/)
    -   [070wonen.nl](https://070wonen.nl/en/)
    -   [www.wooncompany.nl](https://www.wooncompany.nl/en/home)
    -   [riemersmarealestate](https://www.riemersmarealestate.nl/)
    -   [vanpaaschen](https://www.vanpaaschen.nl/)
    -   [onlyexpats.nl](https://www.onlyexpats.nl/)

پس از آنکه یک ملک به نظر شما مناسب بود، می‌بایست یک قرار برای بازدید خانه با املاکی ان خانه بگذارید. برای تنظیم قرار ملاقات میتوانید تماس بگیرید، ایمیل بزنید و یا از فرم‌های داخل سایت‌ها استفاده کنید. پس از بازدید خانه، در صورتی که همچنان به اجاره خانه تمایل داشتید یک ایمیل با عنوان آدرس خانه به املاکی موردنظر زده و مدارک درخواست شده را ارسال کرده و صراحتا اعلام کنید که تمایل به اجاره خانه دارید. توجه کنید که تمایل اولیه کلامی و ایمیلی به معنی درخواست قطعی شما برای اجاره‌ی خانه است و چنانچه صاحب خانه نیز شما را از بین کاندیداها انتخاب کند خانه مال شماست. پس در صورتی که در مورد ملکی اطمینان ندارید درخواست تمایل ارسال نکنید.

مدارک مورد نیاز معمول برای اجاره خانه به شرح زیر است:

-   برگه work statement که شرکت شما موظف به ارائه آن به شماست.
-   قرارداد کاری دائم یا موقت یکساله
-   فیش دریافتی سه ماه حقوق در صورت وجود
-   یک SOP که شامل شرحی از شما و خانوادتان (در صورت وجود) و شرایط و پیشنهادتان برای اجاره خانه است.
-   اسکن پاسپورت خودتان و اعضای خانواده

خانه ها در هلند به دو صورت تمام مبله (Fully furnished)، عادی و خالی (shell) اجاره داده می‌شود. خانه تمام مبله شامل تمام وسایل مورد نیاز برای زندگی می‌شود حتی ظروف آشپزخانه. خانه‌های عادی شامل آشپزخانه کابینت شده به همراه گاز، هود، ماشین ظرفشویی، یخچال و در بعضی موارد همراه با ماشین لباسشویی و خشک کن نیز همراه است. خانه‌های عادی که بیشتر تعداد خانه در این قالب به اجاره گذاشته می‌شوند ممکن است کف (پارکت، سرامیک یا هر نوع دیگری) داشته باشند یا نداشته باشند. خانه‌های خالی که کمتر وجود دارند بدون هیچ گونه وسیله‌ای به اجاره گذاشته می‌شود.

از لحاظ تامین انرژی و خدمات شامل هزینه گاز، آب، برق، اشتراک کابل تلویزیون و اینترنت، خانه‌ها به دو صورت شامل خدمات (including utilities) و بدون خدمات (excluding utilities) اجاره داده می‌شوند. با توجه افزایش قابل توجه هزینه‌های انرژی در سال ۲۰۲۲، تعداد خانه‌های شامل خدمات به شدت کاهش یافته است.

معمول است که در شهرهای بزرگ شما می‌بایست monthly gross salary برابر با ۳ تا ۴ برابر مبلغ اجاره داشته باشید در غیر اینصورت واجد شرایط نخواهید بود و درخواست شما رد خواهد شد. همچنین مبلغی به عنوان deposit برابر با یک تا سه ماه قیمت اجاره به عنوان ضمانت از شما در ابتدای شروع قرارداد گرفته خواهد شد. موعد پرداخت اجاره‌ها ابتدای شروع هر ماه می‌باشد.

در صورتی که خانه‌ای بسیار مورد پسند شما بود می‌توانید برای رقابت با مابقی کاندیداها مبلغ deposit را تا سه برابر اجاره پیشنهاد بدهید (در صورتی که در خود آگهی سه برابر آورده نشده باشد).

در زمان انتخاب خانه مهم است که به برچسب انرژی خانه توجه کنید. خانه‌های با برچسب انرژی پایین تر c ممکن است در زمستان هزینه بسیار زیادی برای شما داشته باشند. همچنین انتخاب محله امن و خوب نیز نکته مهم و قابل توجهی می‌باشد. برای تشخیص این موضوع که محله خانه مناسب است یا نه، ابتدا میتوانید از سایت [hoodmaps.com](https://hoodmaps.com/the-hague-neighborhood-map) کمک بگیرید که بروی نقشه کیفیت محله‌ها را نشان می‌دهد. در مرحله بعد بهتر است شخصا در ساعات پایانی روز به محل رفته و از نزدیک محله را بررسی کنید. به لحاظ آماری در نظر داشته باشید که آمار جرم و جنایت در چهار شهر بزرگ هلند از شهرهای کوچک بیشتر است بوده و شهرهای کوچکتر درصد بیشتری هلندی تبار به نسبت مهاجر دارند.

### ۱.۱ قراردادهای خانه

بعد از گرفتن خونه قرارداد های utility و انرژی رو لازم هست که بگیرید.

بسته به قراردادتون ممکنه که لازم باشه قرارداد انرژی و آب رو خودتون ببندید یا روی خونه باشه. این رو با قراردادتون چک کنید.

برای انتخاب شرکت انرژی باید چک کنید که چه چیزی نیاز دارید. شما میتونید برق، گاز و district heating بگیرید.

توی انتخاب شرکت باید ببینید که چه شرکتی منطقه شمارو پوشش میده و قراردادش مناسب مصرفتون هست. جزئیات قیمت گذاری و ویژگی ها رو میتونید [اینجا](https://www.independer.nl) مقایسه کنید.

برای اینترنت خونه باید با یکی از شرکت‌های اینترنت قرارداد ببندید. معمولا شرکتی که ازش سیم کارت میگیرید اگر اینترنت هم ارائه بده تخفیف خاصی میده اگر هردو سرویس رو بگیرید.

## ۲. خرید سیمکارت با شماره هلندی

سیمکارت‌ها در هلند به دو صورت اعتباری (pre-paid) و دائمی (postpaid) ارائه می‌شوند. اپراتورهای اصلی هلند سه شرکت T-Mobile، KPN و Vodafone می‌باشند. اوپراتور‌های دیگری نیز هستند که بر روی بستر مخابراتی این سه اپراتور خدمات ارائه می‌دهند. شرکت Lebara یکی از اپراتور‌هایی است که بر بستر KPN سرویس داده و اشتراک‌های prepaid آن بسیار به صرفه است. به عنوان نمونه پلن ۱۵ یوریی آن شامل تماس نامحدود داخل هلند، ۵ گیگ اینترنت 4G و ۱۰۰۰ پیامک داخل هلند برای مدت یک ماه می‌شود.

واسه گرفتن این سیمکارت میشه حضوری مراجعه کرد و مدرکی هم لازم ندارید. راستی طبق تجربه من(در vodafone) ممکنه که لازم باشه با کارت بانکی پرداخت کنید بهتره یه نفر که کارت داره باهاتون بیاد یا کارتتون رو گرفته باشید.

## ۳. دریافت کارت حمل و نقل عمومی

وسایل حمل و نقل عمومی در هلند شامل قطار بین شهری، ترام داخل شهر و اتوبوس می‌شود. ناوگان حمل و نقل شهری هلند بسیار تمیز و بهینه بوده به طوری که به راحتی می‌توانید از هر جایی به جای دیگر در هلند با آن جابه‌جا شوید. برای استفاده از وسایل حمل نقل عمومی، می بایست یکی با یکی از روش‌های زیر بلیط آن را تهیه کنید:

-   خرید بلیط یکبار مصرف که هزینه بالاتری دارد.
-   تهیه Private OV-Chipkaart که هزینه‌ی کمتری دارد و متعلق به فرد خاصی نیست.
-   تهیه Personal OV-Chipkaart که هزینه‌ی کمتری نسبت به دو روش قبلی داشته و فقط متعلق به فرد شماست و فرد دیگری مجاز به استفاده از آن نیست.

همچنین از طریق Application NS می‌توانید بلیط تهیه کنید یا شارژ OV-Chipkaart و پیشینه‌ی سفر خود را چک کنید. همچنین در صورت خرید Subscription از طریق اپلیکیشن NS می‌توانید از ۴۰٪ تخفیف برای سفر‌های آخر هفته و زمان‌های غیر اوج شلوغی بهره مند شوید.

این کارت رو بعد از اینکه از فرودگاه اومدید میتونید برید ایستگاه central station در آمستردام و طبقه پایین(بپرسید راهنمایی میکنن) بخرید. هزینش ۷ یورو است و خوبه یه ۲۰ یورویی هم اضافه بریزید توش تا زمانی که کارت بانکی میگیرید که میشه راحت شارژش کرد.

بعد از اینکه شماره هلند رو گرفتید در سایت [ns](https://www.ns.nl/en) ثبت نام کنید و با دادن یک آدرس(لازم نیست به نام خودتون باشه) میتونید کارت شخصی خودتون رو بگیرید که قابلیت‌های بیشتری داره مثل شارژ خودکار.

## ۴. باز کردن حساب بانکی

از آنجایی که در هلند پرداخت الکترونیکی بسیار متداول بوده و پرداخت نقدی به ندرت انجام می‌شود، داشتن حساب بانکی علاوه بر دریافت حقوق برای نیاز‌های روزمره هم لازم است. برای باز کردن حساب بانکی در هلند داشتن BSN الزامی می‌باشد. از آنجایی که دریافت BSN پروسه‌ای زمان بر می‌باشد، برخی از بانک‌ها در هلند امکان باز کردن حساب به شرط ارائه BSN طی مدت ۹۰ روز امکان افتتاح حساب را دارند.

### ۴.۱ حساب Revolut

Revolut یک موسسه مالی لیتوانیایی می‌باشد که به شما امکان دریافت IBAN (چیزی شبیه شماره شبا/شماره کارت که با ان میشود پول دریافت کرد) بدون داشتن BSN به شرط ارائه تا ۹۰ روز را بصورت آنلاین و بدون نیاز به مراجعه حضوری در کوتاه ترین زمان ممکن فراهم می‌کند. برای شروع اپلیکیشن Revolut را روی گوشی خود نصب کنید. سپس با وارد کردن اطلاعات خود اقدام به افتتاح حساب کنید.

چند راه برای احراز هویت داره ولی به نظرم راحت ترینش برای ما این دوتاست:

۱. پاسپورت

۲. ویزا

. طی ۲۴ ساعت اطلاعات شما تایید و حساب شما فعال می‌شود. به محض فعال شدن حساب خود می‌توانید پرداخت و یا دریافت پول داشته باشید. همچنین بعد از تایید شدن حساب می‌توانید کارت خود را به Apple Wallet برای پرداخت بدون تماس (دستگاه پوز) در فروشگاها اضافه کنید.

کارت فیزیکی شما ممکن است تا دو هفته طول بکشد تا بدست شما برسد، اما کارت مجازی تمام قابلیت‌های مورد نیاز شما برای پرداخت و دریافت پول را دارا خواهد بود و نیازی به کارت فیزیکی نخواهید داشت. در نظر داشته باشید که در حساب Revolut امکان واریز پول نقد (deposit) به حساب نیست.

### ۴.۲ حساب بانکی ABN

بانک ABN یک بانک هلندی است که برای اکثر کارها میتوانید از آن استفاده کنید. همچنین با این حساب می‌توانید پول نقد خود را به حسابتان واریز کنید (deposit). برای این بانک نیز نیازی به ارائه BSN تا ۹۰ روز نیست اما می‌بایست به صورت حضوری مراجعه کرد و از قبل برای یکی از شعب بانک در چهار شهر آمستردام، روتردام، لاهه (Den Haag) و هوف دورپ وقت ملاقات ثبت کنید. برای این کار می‌توانید از طریق [لینک](https://www.abnamro.nl/en/personal/specially-for/expats/international-clients-desk.html) یا شماره زیر اقدام کنید:

-   +31 203434422

در صورتی که در حال حاضر در محل موقتی مانند AirBnB و یا هتل زندگی می‌‌کنید، امکان افتتاح حساب با آدرس آنها را ندارید اما می‌توانید از ‌آدرس شرکت خود (در صورت امکان) استفاده کنید. این ادرس توسط بانک برای ارسال کارت بانکی و رمز شما مورد استفاده قرار خواهد گرفت.

پس از ملاقات حضوری و ارائه مدارک مورد نیاز، طی چند روز پس از تایید مدارک ایمیلی دریافت خواهید کرد که فعال شدن حساب بانکی شما رو تایید می‌کند. اکنون می‌توانید پول دریافت کنید اما برای deposit و یا باقی امور نیاز به کارت و رمز آن دارید که طی چند مرحله و در طول ۵ روز به آدرس ثبت شده شما ارسال می‌شود.

## ۵. دریافت کارت اقامت

اولین اقدام پس از رسیدن دریافت کارت اقامت از سازمان اداره مهاجرت هلند (IND) می‌باشد. اگر قبل تر قرار ملاقات برای تحویل گرفتن ثبت نکرده‌اید هر چه سریع‌تر این کار را انجام دهید. با توجه به شلوغی اداره مهاجرت ممکن است اولین قرار ملاقات باز برای ۱.۵ ماه دیگر باشد. به دلیلی کنسلی قرار‌های ملاقات هر روز تعدادی قرار ملاقات در روز‌های پر شده باز می‌شوند و [این وبسایت](https://4h86y5.csb.app/) به شما کمک میکند که این زمان‌های کنسلی را پیدا کرده و قرار ملاقات خود را زودتر انتخاب کنید.

شعبه‌ای که باید به ‌‌آن مراجعه کنید را باید از شرکت خود سوال کنید. همچنین برای نوع قرار ملاقات گزینه Collection را انتخاب کنید.

## ۶. ثبت آدرس در شهرداری و دریافت BSN

علاوه بر بسیاری از مواردی که تا کنون اشاره شد که برای آن نیاز به BSN دارید، لازم است که در نظر داشته باشید تا قبل از دریافت BSN فارغ از میزان حقوق شما بالاترین میزان مالیات معادل ۵۲٪ به شما تعلق خواهد گرفت که میزان دریافتی شما را در انتهای ماه بسیار تحت تاثیر قرار می‌دهد. همچنین قانون ۳۰٪ نیز حدودا ۳ ماه بعد از دریافت BSN فعال شده و شما را معاف از بخشی از مالیات می‌کند. بنابراین لازم است در سریع ترین زمان ممکن نسبت به ثبت آدرس و دریافت BSN اقدام کنید.

برای ثبت آدرس، می‌توانید از یکی از روش های زیر استفاده کنید:

-   **ثبت آدرس محل سکونت دائم:** در صورتی که خانه‌ای خریده یا اجاره کرده باشید می‌توانید بر روی آدرس آن در شهرداری شهر محل سکونت اقدام به ثبت آدرس و دریافت BSN کنید.
-   **ثبت آدرس پستی:** در صورتی که در حال حاضر خانه‌ای نخریده و اجاره نکرده باشید، می‌توانید با اجازه کتبی فرد دیگری که صاحب خانه یا قرارداد اجاره است اقدام به ثبت آدرس پستی بر روی آدرس محل سکونت فرد دیگر کنید. این آدرس پستی مسئولیتی برای فردی که آدرس را در اختیار شما می‌گذارد ندارد. آدرس پستی موقت بوده و امکان استفاده از آن نهایتا تا ۶ ماه مجاز است و پس از آن باید آدرس محل سکونت ارائه دهید. به عنوان نمونه [این لینک](https://www.denhaag.nl/en/moving-and-immigration/request-a-mailing-address.htm#Conditions-anchor) حاوی اطلاعات ثبت آدرس پستی در شهرداری دنهاخ (لاهه) است.
-   **ثبت بر روی آدرس شرکت:** در صورتی که شرکت شما اجازه دهد، می‌توانید از آدرس شرکت برای ثبت در شهرداری و دریافت BSN نیز استفاده کنید.

برای ثبت آدرس لازم است از قبل برای ملاقات حضوری وقت خود را تعیین کنید. مدت زمان صف انتظار برای وقت ملاقات بر اساس زمان و شهر مورد نظر شما ممکن است متفاوت باشد. در آگوست ۲۰۲۲ برای شهرداری لاهه این زمان ۲ هفته بود. برای تعیین وقت می‌توانید با شماره تلفن شهرداری شهر خود تماس گرفته یا از طریق سایت شهرداری شهر خود (در صورت امکان) اقدام به تعیین وقت کنید.

مطمئن شوید که در زمان ملاقات به شهرداری Legalize شده‌ی شناسنامه، و سند ازدواج/قرارداد پارتنر خود را تحویل داده و از مامور مربوطه بخواهید حتما آنها را در [BRP](https://www.government.nl/topics/personal-data/personal-records-database-brp) ثبت کند تا بعد از دوره ۵ ساله در زمان درخواست برای شهروندی هلند دچار مشکل نشوید.

## ۷. فعال کردن DigiD

اپلیکیشن DigiD در هلند برای احراز هویت آنلاین استفاده میشه، مثلا برای ورود به سایت ind.

نحوه فعال سازی:

فعال سازی توی چند مرحله است. در مرحله اول باید اپلیکیشن رو نصب کنید و اطلاعاتی که موقع رجیستر شدن دادید و BSN رو وارد کنید. در انتها پیغامی میگیرید که کدی در محل سکونت دریافت خواهید کرد.

بعد از گرفتن کد دوباره باید به سایت/اپ برید و کد رو وارد کنید. توی این مرحله لازم هست که کارت ind رو هم کنارتون داشته باشید و از طریق اپ اسکن کنید.

با استفاده از Digid میتونید درخواست بدید که پیغام‌های دولت(مثل مالیات و غیره) رو از طریق ایمیل بگیرید.

## ۸. بیمه درمانی

گرفتن بیمه درمانی در هلند اجباری است، [تا ۴ ماه بعد از شروع کارتون](https://youtu.be/cmvlXcjEy3s) باید بیمه درمانی انتخاب کنید و قرارداد داشته باشید.

بیمه به این صورت هست که تا یه عددی از هزینه های درمان و خودتون میدین و بعدش و بیمه میده، این عدد سطح ریسک به طور پیش فرض ۳۸۰ تاست که اگه زیادش کنید هزینه ماهیانه کم میشه و اگه کم کنید هزینه ماهیانه بیشتر میشه.

برای انتخاب بیمه دستتون باز هست، [این صفحه](https://www.iamexpat.nl/expat-info/insurances-netherlands/dutch-health-insurance) تعداد زیادی از بیمه‌هارو لیست کرده شما میتونید خودتون مقایسه کنید و بر اساس نیازتون ثبت نام کنید.

حواستون باشه که **در طول سال نمیشه بیمه و یا پکیج رو عوض کرد** و برای تغییرش باید تا اول سال بعد صبر کنید.

یکی از سرویس بیمه برای مهاجران کاری بیمه [LoonZorg](https://www.loonzorg.com/insurance/public-health/) هست. بد نیست که شرایط این رو هم نگاه بندازید.

توی [این صفحه](https://www.iamexpat.nl/expat-info/dutch-expat-news/loonzorg-dutch-health-insurance-especially-expats) میتونید بیشتر درباره بیمه درمانی هلند بخونید.

## ۹. رجیستر کردن با GP

بعد از گرفتن بیمه شما میتونید با یک دکتر رجیستر کنید. رجیستر کردن به این معنی است که اون General Practitioner ای که انتخاب میکنید دکتر شما هست و میتونید موقعی که نیاز دارید راحت ازش وقت بگیرید. در صورتی که نیاز به دکتر داشته باشید ولی GP نداشته باشید پیدا کردن دکتر میتونه سخت باشه.

پیدا کردن دکتر کار سختی نیست، میتونید از [این نقشه](https://www.zorgkaartnederland.nl/huisarts) استفاده کنید و دکترهای اطراف خودتون رو ببینید و باهاشون تماس بگیرید. اون مرکز به شما خواهد گفت که برای رجیستر کردن چه مدارکی رو لازم دارید و باید چی کار بکنید.

[این صفحه](https://www.iamexpat.nl/expat-info/dutch-healthcare-system/general-practitioners-gp-doctors-netherlands) توضیحات کامل‌تری درباره GP و نکاتی برای انتخابش رو نوشته.

# پیوست تمام مراحل در یک جدول

| عمل                       | پیش نیاز                                 | کی اقدام کنم؟                                                                      |                                                              |
| ------------------------- | ---------------------------------------- | ---------------------------------------------------------------------------------- | ------------------------------------------------------------ |
| ترجمه مدارک               | شناسنامه، مدارک تحصیلی و غیره            | زمانی که تصمیم به شروع گرفتید                                                      | [بخش اول: ترجمه مدارک](#بخش-اول-ترجمه-مدارک)      |
| درخواست اجازه کار از ind  | مدارک ترجمه شده و پاسپورت                | بعد از ترجمه مدارک                                                                 | [بخش دوم:‌اقدام برای درخواست اجازه کار توسط سازمان مهاجرت هلند](#بخش-دوم-اقدام-برای-درخواست-اجازه-کار-توسط-سازمان-مهاجرت-هلند-ind)   |
| گرفتن وقت رجیستر کردن     | -                                        | وقتی زمان رسیدن مشخص شد. حداقل برای یک ماه بعد از رسیدن چون باید خونه داشته باشید. | [ثبت آدرس در شهرداری و دریافت BSN](#۶-ثبت-آدرس-در-شهرداری-و-دریافت-bsn)   |
| گرفتن وقت دریافت کارت ind | -                                        | وقتی زمان رسیدن مشخص شد. برای چند روز بعد از رسیدن وقت بگیرید                      | [دریافت کارت اقامت](#۵-دریافت-کارت-اقامت)       |
| گرفتن بلیط پرواز          | -                                        | وقتی زمان رسیدن مشخص شد                                                            | [بخش چهارم:‌آمادگی برای پرواز به هلند](#بخش-چهارم-آمادگی-برای-پرواز-به-هلند)       |
| پیدا کردن مکان سکونت موقت | -                                        | وقتی زمان رسیدن مشخص شد                                                            | [محل سکونت موقت](#۱-محل-سکونت-موقت)       |
| وقت سفارت                 | ارسال درخواست اجازه کار                  | بعد از ارسال فرم‌های ind برای زمان حدودی گرفتن جواب وقت بگیرید                     | [بخش سوم: دریافت ویزا](#بخش-سوم-دریافت-ویزا)       |
| خرید سیم کارت هلندی       | پول                                      | به محض رسیدن به هلند                                                               | [خرید سیمکارت با شماره هلندی](#۲-خرید-سیمکارت-با-شماره-هلندی)       |
| کارت ov                   | پول نقد                                  | به محض رسیدن به هلند                                                               | [دریافت کارت حمل و نقل عمومی](#۳-دریافت-کارت-حمل-و-نقل-عمومی)       |
| باز کردن حساب بانکی       | پاسپورت                                  | به محض رسیدن به هلند                                                               | [باز کردم حساب بانکی](#۴-باز-کردن-حساب-بانکی)       |
| پیدا کردن خانه            | سیم کارت‌‌ +‌ حساب بانکی +‌ قرارداد کاری | به محض رسیدن به هلند                                                               | [پیدا کردن خانه برای زندگی دائم](#۱-پیدا-کردن-خانه-برای-زندگی-دائم)       |
| فعال کردن Digid           | BSN                                      | بعد از گرفتن نامه BSN                                                              | [فعال کردن digid](#۷-فعال-کردن-digid) |
| گرفتن بیمه                | BSN + آدرس                               | بعد از گرفتن BSN                                                                   | [بیمه درمانی](#۸-بیمه-درمانی)       |
| پیدا کردن GP              | بیمه                                     | بعد از گرفتن بیمه                                                                  | [رجیستر کردن با GP](#۹-رجیستر-کردن-با-gp)    |

# پیوست: لیست اپلیکیشن‌های کاربردی در هلند

-   [anwb-onderweg](https://apps.apple.com/nl/app/anwb-onderweg-wegenwacht/id501658692?l=en)
-   [share-now-car2go-drivenow](https://apps.apple.com/nl/app/share-now-car2go-drivenow/id514921710?l=en)
-   [mywheels-auto-huren](https://apps.apple.com/nl/app/mywheels-auto-huren/id520472426?l=en)
-   [stocard-loyalty-cards-wallet](https://apps.apple.com/nl/app/stocard-loyalty-cards-wallet/id444578884?l=en)
-   [amazon](https://apps.apple.com/nl/app/amazon/id335187483?l=en)
-   [crisp-supermarkt](https://apps.apple.com/nl/app/crisp-supermarkt/id1416625210?l=en)
-   [untappd-discover-beer](https://apps.apple.com/nl/app/untappd-discover-beer/id449141888?l=en)
-   [thuisbezorgd-nl](https://apps.apple.com/nl/app/thuisbezorgd-nl/id329472759?l=en)
-   [albert-heijn-supermarkt](https://apps.apple.com/nl/app/albert-heijn-supermarkt/id327535329?l=en)
-   [9292-public-transport-planner](https://apps.apple.com/nl/app/9292-public-transport-planner/id556557690?l=en)
-   [digid](https://apps.apple.com/nl/app/digid/id1208460960?l=en)
-   [ns-travel-planner](https://apps.apple.com/nl/app/ns-travel-planner/id370362301?l=en)
-   [buienradar-weer](https://apps.apple.com/nl/app/buienradar-weer/id621542526?l=en)
-   [tikkie](https://apps.apple.com/nl/app/tikkie/id1112935685?l=en)
-   [coronacheck-netherlands](https://apps.apple.com/nl/app/coronacheck-netherlands/id1548269870?l=en)
-   [swapfiets](https://apps.apple.com/nl/app/swapfiets/id1330923084?l=en)
-   [postnl](https://apps.apple.com/nl/app/postnl/id513218878?l=en)
-   [berichtenbox](https://apps.apple.com/nl/app/berichtenbox/id1384987408?l=en)
-   [gvb-reis-app](https://apps.apple.com/nl/app/gvb-reis-app/id1544439867?l=en)
-   [grip-expense-budget-manager](https://apps.apple.com/nl/app/grip-expense-budget-manager/id1059704708?l=en)
-   [abn-amro](https://apps.apple.com/nl/app/abn-amro/id439728011?l=en)
-   [my-t-mobile-nederland](https://apps.apple.com/nl/app/my-t-mobile-nederland/id484504034?l=en)
-   [mediamarkt-nederland](https://apps.apple.com/nl/app/mediamarkt-nederland/id573907448?l=en)

# پیوست: سربازی

من راهی که برای خروج از کشور هنگام سربازی بودن بلدم و دیدم که بقیه انجام دادم رو مینویسم. این راه برای کسایی هست که معافیت تحصیلی دارن و هنوز این معافیتشون تموم نشده.

بعد از اینکه زمان خروجتون رو برنامه ریزی کردید طبق مراحل [این پست](https://farzaad.com/blog/%DA%AF%D8%B1%D9%81%D8%AA%D9%86-%D9%BE%D8%A7%D8%B3%D9%BE%D9%88%D8%B1%D8%AA-%DA%AF%D8%B0%D8%B1%D9%86%D8%A7%D9%85%D9%87-%D9%85%D8%B4%D9%85%D9%88%D9%84%D8%A7%D9%86-%D8%AF%D8%A7%D9%86%D8%B4%D8%AC%D9%88/) پیش برید و پاسپورت(اگر نیاز دارید) و اجازه‌ی خروج رو بگیرید.

شاید نگرانی این رو داشته باشید که آیا با ویزای کاری میشه از کشور خارج شد یا نه. جواب این رو نمیدونم و جایی هم پاسخ رسمی نداره. آدمایی هستن که با این ویزا مستقیم به هلند اومدن و کسی هم کاری نداشته. اگر نگرانی خاصی دارید(مثلا ممکنه دانشگاهتون بپرسه چرا میرید هلند یا موقع خروج از کشور) میتونید مقصد خروج از کشور رو ترکیه بزنید و دوتا بلیط بخرید، یکی از ایران به ترکیه و یکی از ایران به هلند. اینطوری موقع خروج میتونید اسمی از هلند نیارید.

نکته‌ی بعد درباره‌ی تمدید پاسپورت هست. طبق قوانین بین المللی سفارت ایران در هلند پاسپورت شما رو تمدید میکنه حتی اگر سربازی نرفته باشید.

</div>
